---
layout: post
title: "Raspberry Pi Pico - pierwsze spojrzenie"
date: 2021-12-20
permalink: /2021/12/wstep
---

#### Wstęp

Mikrokontroler Raspberry Pi Pico to najmniejszy przedstawiciel rodziny Raspberry Pi. 21 stycznia 2021 roku [fundacja](https://www.raspberrypi.org/about/) Raspberry [wprowadziła](https://www.raspberrypi.org/blog/raspberry-pi-silicon-pico-now-on-sale/) na rynek nowe urządzenie z rodziny Raspberry Pi nazwane Pico.
W przeciwieństwie do poprzednich urządzeń, [Pico](https://www.raspberrypi.org/products/raspberry-pi-pico/) nie jest miniaturowym systemem komputerowym (SBC - Single-Board Computer), a jedynie mikrokontrolerem. Jego sercem jest procesor 2040, który został zaprojektowany przez fundację Raspberry właśnie dla Pico.

Według [specyfikacji technicznej](https://www.raspberrypi.com/documentation/microcontrollers/raspberry-pi-pico.html)  najważniejsze parametry wyglądają następująco:
- dwurdzeniowy procesor Arm Cortex M0+ pracujący z częstotliwością taktowania do 133 MHz
- 264kB pamięci SRAM
- 2MB pamięci Flash
- 26 pinów GPIO
- trzy 12-bitowe przetworniki analogowo-cyfrowe
- dwa kanały SPI
- dwa kanały I2C
- dwa kanały UART
- 16 kanałów PWM

Płytka mikrokontrolera ma wymiary 51 x 21 mm. Podstawowym sposobem zasilania jest użycie gniazda USB. Komunikacja ze światem zewnętrznym odbywa się w logice 3,3 V z użyciem portów GPIO dostępnych przez dwa 20-pinowe złącza umieszczone po bokach płytki. Złącza mają rozstaw 2,54 mm i są oddalone od siebie o 17,78 mm - czyli 7x2,54 – co sprawia, że doskonale pasują do standardowych płytek stykowych i prototypowych.

#### Programowanie

Programowanie Pico możne odbywać się z wykorzystaniem języka MicroPython lub C/C++. Zastosowano dość interesujący sposób umieszczania programu w pamięci Pico. Należy podłączyć płytkę do komputera przez port USB z wciśniętym przyciskiem BOOTSEL. Po zwolnieniu przycisku Pico jest widoczny dla komputera jako pamięć masowa, na którą należy wgrać skrypt MicroPythonowy lub skompilowany kod C/C++. Po umieszczeniu kodu w pamięci Pico, zrestartuje on się automatycznie i zacznie wykonywać program.

Częste umieszczanie nowej wersji programu nie wymaga ciągłego odłączania i przyłączania portu USB. Resetu Pico dokonuje się przez zwarcie pin RUN (pin nr 30) do masy. Zatem sekwencja przejścia w tryb pamięci masowej wymaga następującej sekwencji: zwarcie RUN do masy, naciśnięcie BOOTSEL, rozwarcie RUN i zwolnienie BOOTSEL.

W trybie wykonywania programu (po automatycznym resecie następującym po wgraniu nowego programu lub po przyłączeniu Pico do zasilania bez użycie BOOTSEL) połączenie przez port USB widziane jest przez komputer jako port COM. Numer portu można sprawdzić w Menedżerze urządzeń (w przypadku Windows).

![MU](/img/Menedzer_urzadzen_COM4.png){: .mx-auto .d-block }

W prezentowanym przykładzie jest to port COM4. Do tego portu można podłączyć się dowolnym terminalem np. PuTTY, z prędkością 115200 bodów. Pozostałe parametry domyślne: 8 bitów danych, 1 bit stopu. Po połączeniu program terminala odbiera standardowe wyjście uruchomionego na Pico programu.