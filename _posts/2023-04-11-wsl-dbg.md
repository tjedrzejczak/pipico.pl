---
layout: post
title: "WSL i debugowanie z użyciem sondy picoprobe"
date: 2023-04-11
permalink: /2023/04/wsl-dbg
topimage: top-circuit1.jpg
---

Debugowanie programu dla Raspberry Pi Pico jest dość skomplikowane. Należy użyć programu [OpenOCD](https://openocd.org), który używa sondy sprzętowej w postaci drugiego Pi Pico podpiętego do debugownego Pi Pico. Aby Pi Pico stało się sondą sprzętową należy uruchomić na nim [picoprobe](https://github.com/raspberrypi/picoprobe). Program OpenOCD pełni funkcję servera gdb i komunikuje się z sondą (picoprobe) przez interface USB. Do niedawna, użycie OpenOCD w systemie Windows z sondą podłączoną przez usb, wymagało zainstalowania specjalnych sterowników libusb (np. [zadig](https://zadig.akeo.ie)). Z tymi sterownikami bywały różne problemy - szczególnie, gdy konfiguruje się je wielokrotnie pracując z różnymi układami.
Na szczęście ostatnie zmiany w picoproble związane z implementacją CMSIS-DAP eliminują potrzebę używania dodatkowego sterownika dzięki zastosowaniu USB-HID.

Schemat połączeń pochodzi z podręcznika [Getting started with Raspberry Pi Pico](https://datasheets.raspberrypi.com/pico/getting-started-with-pico.pdf)
![rdp](/img/p202304/Fig39.png){: .mx-auto .d-block }

W przypadku [zastosowania podsystemu WSL](https://pipico.pl/2022/04/hello) w procesie programowania Pi Pico konfiguracja środowiska składa się z kilku kroków.

Przygotowanie picoprobe przebiega w sposób standardowy. Należy skompilować ze źródeł w [repozytorium](https://github.com/raspberrypi/picoprobe) lub pobrać [wydaną wersję](https://github.com/raspberrypi/picoprobe/releases).

Przygotowanie OpenOCD jest trudniejsze. Skompilowanie właściwej wersji wymaga odpowiedniego środowiska np. MSYS2. Cały proces opisany jest w dodatku A podręcznika [Getting started with Raspberry Pi Pico](https://datasheets.raspberrypi.com/pico/getting-started-with-pico.pdf). Można także skorzystać z wersji już skompilowanej - są takowe dostępne w internecie (np. [VisualGDB](https://visualgdb.com/documentation/openocd).

OpenOCD uruchamia się bezpośrednio w systemie Windows (nie w WSL). Należy skonfigurować nasłuchiwanie na dowolnym adresie IP (nie tylko `localhost`) przez użycie komendy `bindto`. Przykładowe wywołanie (dla MINGW64):

```console
src/openocd -f interface/cmsis-dap.cfg -c "adapter speed 5000" -f target/rp2040.cfg -s tcl -c "bindto 0.0.0.0"
```

Po połączeniu Pi Pico do układu debugowanego i portu usb oraz uruchomieniu OpenOCD można przystąpić do uruchomienia środowiska wewnątrz WSL.
Jeśli jeszcze nie został zainstalowany to należy zainstalować w Visual Studio Code dodatek [Cortex-Debug](https://marketplace.visualstudio.com/items?itemName=marus25.cortex-debug).

Moja konfiguracja w `.vscode/launch.json` jest następująca:

```json
{
    "version": "0.2.0",
    "configurations": [
        {
            "name": "Debug",
            "cwd": "${workspaceRoot}/build",
            "executable": "${command:cmake.launchTargetPath}",
            "request": "launch",
            "type": "cortex-debug",
            "servertype": "external",
            "gdbPath": "/usr/bin/gdb-multiarch",
            "gdbTarget": "192.168.1.100:3333",
            "showDevDebugOutput": "raw"
        }
    ]
}
```

Parametr `gdbTarget` powinien zawierać adres IP maszyny, na której uruchomiono OpenOCD.

Należy zwrócić także uwagę, czy w debugowanym projekcie w `CMakeLists.txt` jest włączone `pico_enable_stdio_uart` (przez ustawienie na `1`).
